# -*- mode: mandoku-view -*-
#+TITLE: 太上洞眞智慧上品大誡
#+DATE: 2015-08-28 23:40:02
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
<md:KR5a0178_HFL_000-001a>¶<pb:KR5a0178_CK-KZ_01p025a>
重刋道藏輯要
太上洞眞智慧上品大誡¶
元始天尊以開皇元年七月一日午時於西¶那玉國鬱刹之山
浮羅之嶽長桑林中授太¶上道君智慧上品大誡法文是其時
也道君¶受誡起北向首體投地回心十方還向東而¶伏¶
天尊告太上道君曰今當宣通法音開悟羣¶生爲諸男女解災
卻患請福度命拔諸苦根¶使生者見道身脫八難死者歡樂飲
食天堂¶早生人中轉輪聖王修齋求道皆當一心請¶<md:KR5a0178_HFL_000-001b>¶奉十誡諦
受勿忘專心默念洞思自然毋生¶雜想撓亂形神能如是者便
當靜聽¶
<pb:KR5a0178_CK-KZ_01p025b>
天尊告曰¶
第一誡者心不惡妬無生陰賊椷口慎過想¶念在法¶
第二誡者守仁不殺愍濟羣生慈愛廣救潤¶及一切¶
第三誡者守貞推讓不淫不盜常行善念損¶已濟物¶
第四誡者不色不慾心無放蕩貞潔守慎行¶<md:KR5a0178_HFL_000-002a>¶無玷汙¶
第五誡者口無惡言言不華綺内外中直不¶犯口過¶
第六誡者减酒節行調和氣性神不損傷無¶犯眾惡¶
第七誡者不得嫉人勝已爭競功名每事遜¶讓退身度人¶
第八誡者不得評論經教訾毀聖文躬心承¶法恒如對神¶
第九誡者不得鬬亂口舌評論四輩天人咎¶<md:KR5a0178_HFL_000-002b>¶恨傷損神炁¶
<pb:KR5a0178_CK-KZ_01p026a>
第十誡者舉動施爲平等一心人和神穆行¶常使然¶
天尊言修奉諸誡每合天心常行大慈願爲¶一切普度厄世謙
謙尊教不得中怠寧守善¶而死不爲惡而生於是不退可得拔
度五道¶不履三惡諸天所護萬神所敬長齋奉誡自¶得度世¶
太上道君不勝喜懼稽首奉命¶
天尊言夫學者修齋行道開度天人作諸善¶<md:KR5a0178_HFL_000-003a>¶功當行十二可從
而得度世者爾宜從之自¶得正眞終入無爲所願皆成¶
第一者見眞經出法開度一切便發道意心¶願後世得登大聖¶
第二者常行慈心願念一切普得見聞開度¶廣遠无有障翳¶
第三者好樂經教深遠覽達意志堅明開化¶愚闇¶
<pb:KR5a0178_CK-KZ_01p026b>
第四者尊受師訓廣開勸化令入法墻遠離¶盲道¶<md:KR5a0178_HFL_000-003b>¶
第五者信向玄妙尊奉經訣晨夕誦習無有¶怠倦¶
第六者不務榮華斷俗因緣專心定志所營¶在法¶
第七者勤誦大經願念一切廣開橋梁爲來¶生作緣¶
第八者敬生善心不邪不僞無嫉無害無惡¶無妬¶
第九者在所托生常值聖世與靈寶法教相¶值不絕¶<md:KR5a0178_HFL_000-004a>¶
第十者潔身持誡修齋建功廣救羣生咸得¶度脫¶
第十一者學業廣覽宣通洞法預以天人普¶令開度¶
第十二者常與明師世世相值受教宣化度¶人無量一切善心
　皆得眞道¶
<pb:KR5a0178_CK-KZ_01p027a>
天尊言學士修行之法當行十二可從之誡¶能以一心行此善
念世世得見聖文與道結¶緣諸天女識獨超三界無所罣礙長
離三惡¶五道八難萬神敬護地祇擁衞門戸清肅萬¶<md:KR5a0178_HFL_000-004b>¶災不干可
謂端正而得道也勤爲習誦廣宣¶同學皆使一心齊入法門¶
天尊言道尊法妙人身亦貴故道開法遺誡¶經文以度人身人
身旣度上與道同冥爲精¶行持齋奉誡夷心靜默志念分明一
意皈向¶專想不二滌蕩六府過中不味内外清虗每¶合自然是
其齋日捻香啟願應心上徹四天¶司邏十部威神即下履行觀
聽至音鑒映爾¶心如誡行道皆列功諸天禍福立彰道不負¶人
勤行諦受勿使魔言¶<md:KR5a0178_HFL_000-005a>¶
<pb:KR5a0178_CK-KZ_01p027b>
天尊言若善男子善女人能發自然道意來¶入法門受我十誡
行十二可從則爲大道清¶信弟子皆與勇猛飛天齊功飛天未
得道者¶也是大道十轉弟子飛行虗空爲諸天筞駕¶清信弟子
見在世上可得免於憂惱度於眾¶苦身入光明形内澄正招鬼
使神制伏魔精¶十轉即得上爲飛天若在一轉而行精進心¶不
懈退作諸功德長齋苦行晨夕不倦即得¶飛天於此而進超陵
三界爲上清眞人¶
天尊言受我十誡十二可從皆當稽首稱清¶<md:KR5a0178_HFL_000-005b>¶信弟子從今受誡
一心奉行不敢不信皈命¶十方能如是者見世門戸隆盛咸得
康强地¶祇侍衞三界司迎七祖魂神上昇南宫衣飯¶天廚早得
<pb:KR5a0178_CK-KZ_01p028a>
更生還於人中國王之門世世不¶絕與道因緣¶
天尊言建齋行道四天帝王皆駕飛雲綠軿¶八景玉轝侍從眞
人玉女手把華旛前導鳳¶歌後從天鈞白鶴獅子嘯歌雝雝燒
香散華¶浮空而來瞻禮行道觀聽法音天王下降萬¶靈朝焉如
是豈不盡其法也當先受十誡然¶<md:KR5a0178_HFL_000-006a>¶後行道庠序雅步靜心閉意
坐起臥息不離¶儀格天王歡悅列名上清可謂得道在方寸¶之
間¶

　　智慧閉塞六情上品誡¶
第一誡者目無廣瞻亂諸華色亡睛失瞳光¶不明徹¶
第二誡者耳無亂聽混於五音傷神敗正惡¶聲啼吟¶
<pb:KR5a0178_CK-KZ_01p028b>
第三誡者鼻無廣嗅雜炁臭腥易有混濁形¶不澄正¶<md:KR5a0178_HFL_000-006b>¶
第四誡者口無貪味脂薰之屬濁注五神臟¶腑漬潰¶
第五誡者手無犯惡不竊人物貪利入已禍¶不自覺¶
第六誡者心無愛慾搖動五神傷精喪炁體¶發迷荒¶
天尊言其六誡者身之大患來生男女雖受¶人形而六情不純
未見經教不聞法音形不¶自覺沉迷罪門致命短促不竟天年
長處惡¶道甚可哀憐故說是誡開度人天善心信向¶<md:KR5a0178_HFL_000-007a>¶一意歸命
尊奉聖教閉諸惡門則形入虗空¶六通智慧六通智慧者洞視
洞聽洞空洞虗¶洞清洞微是爲六通無所不通也六情恬夷¶神
自歸也一自生也精自固也夀命長遠終¶不死也¶
<pb:KR5a0178_CK-KZ_01p029a>

　　智慧度生上品大誡¶
一者見人窮急度其死厄見世明達能制凶¶逆年命長遠世享
　無極¶
二者見人窮乏饑寒困急損身布施令人富¶貴福報萬倍世世
　歡樂¶<md:KR5a0178_HFL_000-007b>¶
三者含血之類有急投人能爲開度濟其死¶厄見世康强不遭
　橫惡¶
四者施惠鳥獸有生之類割口飴之無所愛¶惜世世飽滿常在
　福地¶
五者度諸蠢動一切眾生咸使成就無有夭¶傷見世興盛不履
<pb:KR5a0178_CK-KZ_01p029b>
　眾¶橫
六者常行慈心愍濟一切放生度厄其功甚¶重令人見世居危
　得安居疾得康居貧得¶富舉向從心¶
天尊言其六誡者皆以心通智慧能施其德¶<md:KR5a0178_HFL_000-008a>¶行合自然慶福恒
居其身禍害常遠其門翫¶好不絕世世因緣一轉受報飛天齊
功超輪¶九轉漸入大道十轉弟子名書諸天七祖同¶昇上生天
堂衣食福德即生人中轉輪神王¶恒居福門¶

　　智慧十善勸助上品大誡¶
一者勸助禮敬三寶供養法師令人世爲君¶子賢孝高才榮貴
　巍巍生爲人尊門族昌¶熾¶
<pb:KR5a0178_CK-KZ_01p030a>
二者勸助治寫經書令人世世聰明博聞妙¶<md:KR5a0178_HFL_000-008b>¶義恒值聖世見諸
　經教能誦章句¶
三者勸助建齋靜舍令人世世門戸高貴身¶登天堂飯食自然
　常居無爲¶
四者勸助香油眾乏令人世世芳盛香潔光¶明容睟絕偉天姿
　高秀¶
五者勸助法師法服令人世世長雅逍遙中¶國不墮邊夷男女
　端正冠冕玉珮¶
六者勸助國王父母子民忠孝令人世世多¶嗣男女賢儒不經
　諸苦¶
<pb:KR5a0178_CK-KZ_01p030b>
七者勸助齋靜讀經令人世世不墮地獄即¶<md:KR5a0178_HFL_000-009a>¶昇天堂禮見眾聖
　速得反形化生王家在¶意所欲玩服備足七祖同歡善緣悉
　會終¶始榮樂法輪運至將得仙道¶
八者勸助道士眾人經學令人世世才智洞¶達動靜威儀常爲
　人師¶
九者勸助一切布施諫諍令人世世夀考富¶樂常無怨惱¶
十者勸助一切人民除嫉去慾履行眾善令¶人世世安樂禍亂
　不生病者自愈仕宦高¶遷爲眾所仰莫不吉祐門戸清貴天
　人愛¶<md:KR5a0178_HFL_000-009b>¶育神魔敬護常生福地¶
天尊言其十善勸誡自非大道十轉弟子莫¶能行也能行之者
<pb:KR5a0178_CK-KZ_01p031a>
與飛天齊功心與六通智¶慧叅同洞虗無也身後皆得飛行雲
中眾聖¶策駕遊乎十方從此不懈亦得位及仙王七¶祖即離幽
夜昇入南宫衣飯天廚受福自然¶其法高妙度人無量巍巍大
化難可勝焉¶
天尊言六通智慧者天曰洞視地曰洞聽東¶曰洞空西曰洞虗
南曰洞清北曰洞微六通¶洞達遼邈無端不可得測不可得窮
無所不¶<md:KR5a0178_HFL_000-010a>¶包無所不容其有六覺之炁常通六慧人識¶六通則六
覺明焉制御六情使人自然棄諸¶惡根生諸善念心體六惠自
得神仙¶
天尊言爲道之本欲度十苦八難之中當受¶大誡修齋建德立
<pb:KR5a0178_CK-KZ_01p031b>
諸善功爲三界所稱諸天¶所觀身無不度道無不成不受大誡
徒爲長¶齋或斷穀休糧隱遁山林肉身求度而無六¶通智慧之
行徒失爾功無由成就善男子善¶女人有至心者勤求諦受今
說是經廣加開¶度咸使十方普聞法音¶<md:KR5a0178_HFL_000-010b>¶
天尊言天爲洞視則天眼智高慧洞無窮自¶上自下四面八方
無所不照無所不明雖曰¶一通智慧而五色總焉天洞自然故
無損傷¶人則法天目中朱童亦有五色之光人不持¶戒六覺之
炁不通人孔竅智慧未開廣視五¶色則眼童飛揚光睛昏翳令
人目盲故說是¶誡以度天人咸使男女得聞法音欲得過度¶年
命長遠當奉是誡勤行勿忘慎多色想放¶蕩目神每自制御愛
<pb:KR5a0178_CK-KZ_01p032a>
養眼童思眞靜念令通¶智慧洞觀虛空持誡制己則五色歸身
五色¶<md:KR5a0178_HFL_000-011a>¶自歸則無損傷保爾年命可得無窮¶
天尊言地爲洞聽智遠慧聞故響應天上下¶徹四方無所不窮
無所不聞雖曰一通智慧¶而五音總焉地洞自然以生五音眹
而不動¶故無損傷人則像地耳中則有五聲之神人¶不持誡則
智慧不通不可亂聽五音之聲五¶音使人五神飛敭耳中空廢
隆隆悲鳴五神¶啼泣致令聾故說是誡以度天人咸使男女¶普
聞法音欲得長生當持大誡以制耳神勿¶爲多聽非法之音靜
聽妙經神眞之章令通¶<md:KR5a0178_HFL_000-011b>¶智慧洞響太空持誡制己則五音歸身
五音¶自歸則耳無惡聲保爾年命可得長遠¶
<pb:KR5a0178_CK-KZ_01p032b>
天尊言東爲洞空始陽之炁炁出於空智明¶慧寥故曰洞空洞
遠無礙不可得窮始青之¶炁雖曰一通智慧而五炁總焉空無
不納故¶無損傷人雖有形形亦法空鼻有黃甯辟非¶之神人未
持誡則智慧不通未入智慧不可¶雜食臭腥之物臭腥之炁使
人鼻神壅塞經¶源易有斷絕明梁不通故說是誡以度天人¶咸
使男女得聞法音欲度諸苦八難之中當¶<md:KR5a0178_HFL_000-012a>¶受是誡以制鼻神勿
多受臭滌蕩明梁導引¶生炁通明智慧洞炁入空持誡制己則
眾炁¶歸身眾炁自歸與炁混同長保身命終不毀¶傷¶
天尊言西爲洞虗少陽之炁炁出於虗智微¶慧朗故曰洞虗虗
之無礙洞遠難窮少陰之¶炁雖曰一通智慧而五味總焉虗無
<pb:KR5a0178_CK-KZ_01p033a>
不入虗¶無不容人雖法虗身不持戒則智慧不通智¶慧未入則
五味爲患貪啖脂薰則五神不安¶致有傾訖年命不長故說是
誡以度天人咸¶<md:KR5a0178_HFL_000-012b>¶令男女普聞法音欲得長命當持大誡以制¶五
神愼勿貪五味甘其脂薰滌蕩五臟每令¶清涼身有智慧則五
味知香内外怡夷年命¶不傷也¶
天尊言南爲洞清太陽之炁炁出於清智清¶慧開關而洞清故
南有赤帝洞陽之庭冶鍊¶萬物受鍊而明也人不持誡則智慧
不通智¶慧不通則心神振動生於愛慾使人迷荒喪¶神傷命夀
不得長故說是誡以度天人咸使¶男女普聞法音欲得長夀過
度諸患當受是¶<md:KR5a0178_HFL_000-013a>¶誡以制心神除情遣欲棄塵入清通明智慧¶六
<pb:KR5a0178_CK-KZ_01p033b>
覺開津身入洞清與炁自然保爾年命得¶永長存¶
天尊言北曰洞微生於玄智遠慧深微而洞¶眞陰察罪福主人
生元手法四時上應天關¶天關恒轉手亦動焉手有大神接生
方盈運¶人四大觀人敗成人不持誡智慧不通則搖¶動人心眾
惡並生手作不覺貪竊自營致有¶短命不終年故說是誡以度
天人欲得長夀¶過度惡根當奉是誡以制手神通明智慧心¶<md:KR5a0178_HFL_000-013b>¶自
開明手不貪竊惡根不生應天順炁身入¶自然保爾夀命永得
長存¶

　　智慧功德報應上品誡¶
誡曰施散供養三寶神經一錢以上皆七十¶四萬倍報一萬以
<pb:KR5a0178_CK-KZ_01p034a>
　上報不可勝名記諸天¶身登太上十轉弟子七祖上昇爲諸¶
　天賓友¶
誡曰施散法師法服治寫經書建立靜治一¶錢以上皆三十二
　萬倍報萬錢以上報不¶可勝世世聰明恒值明師生於貴門
　七祖¶<md:KR5a0178_HFL_000-014a>¶皆爲太上之賓¶
誡曰施散法師道士香油齋食一錢以上皆¶二十四萬倍報功
　多則報重世世豐有恒¶無窮乏七祖歡泰恒食天廚¶
誡曰施散山棲道士一錢以上皆一十二萬¶倍報功多則報重
　世世恒值聖師見道法¶教七祖皆得五帝交遊¶
誡曰施散清信弟子香燭齋食一錢以上皆¶三萬二千倍報世
<pb:KR5a0178_CK-KZ_01p034b>
　世歡樂不見諸苦七祖¶上昇天堂逍遙無爲恒居福中¶<md:KR5a0178_HFL_000-014b>¶
誡曰施散天人窮乏一錢以上皆一萬二千¶倍報功多報多世
　世富貴歡樂無極七祖¶皆受四方天廚衣食自然¶
誡曰施散眾生損己餉食一錢以上皆六千¶二百倍報世世子
　孫昌熾門戸興盛七祖¶免離地獄上昇自然福中¶
天尊告太上道君曰智慧上品功德之誡天¶人男女有發自然
道意損巳布散開張福田¶功德甚重施一之功數萬之報報應
之理明如¶日月或在見世或在來生但福報差移不必¶<md:KR5a0178_HFL_000-015a>¶同至其
中或有計功補過或以德贖罪或爲¶祖世拔諸刑責是致報應
不卽明顯三官九¶府記人功過毫分不失或先罪已除身不犯¶
<pb:KR5a0178_CK-KZ_01p035a>
過後功未明與凡不異此由已身受生日尅¶應諸天解度然後
福報雖爾推移七祖魂神¶已昇天堂福會於後萬無差錯明吿
男女令¶知報應天道不虗善心信向勤行勿懈尅得¶開度受福
無窮也¶
天尊告太上道君曰諸天上聖至眞大神諸¶天帝王及已過去
塵沙之輩得道之者莫不¶<md:KR5a0178_HFL_000-015b>¶由施散布德作諸善功功滿德足以
致善報¶輪轉不絕皆得道眞超陵三界逍遙上清大¶羅之天玉
京玄臺七寶林中此時皆知施功¶不失歡樂自然世世無量所
施蓋微福慶無¶極末世僞薄人情慳貪唯知聚積爲已重擔¶莫
能發心作此功德功既無積罪穢日生長¶遠福堂沉淪罪門展
<pb:KR5a0178_CK-KZ_01p035b>
轉五道八難之中一失¶福世無有還期男女相牽莫識宿命所
從而¶來見其魂神甚可痛傷今爲諸天說是禁誡¶咸令男女普
聞法音開度羣生使入福中¶<md:KR5a0178_HFL_000-016a>¶
天尊言我歷觀諸天地獄之中男女責作幽¶牢窮魂莫非先身
不見明誡見而不行或行¶而不遵迴生悔心還入罪門或生而
犯惡不¶遇善緣或不知施散發心建功廣作福田以¶拔宿根唯
知作罪流曳三塗八難之中念其¶愚癡甚可哀傷故說是誡開
度天人咸使男¶女普聞法音知發道心建立善功以拔諸苦¶與
道爲緣咸得歡泰逍遙自然¶
太上道君受誡於¶
<pb:KR5a0178_CK-KZ_01p036a>
元始天尊開度諸天四方邊土功德成就以¶<md:KR5a0178_HFL_000-016b>¶傳¶
諸天天王十方大聖太微帝君四極眞人東¶華宫中方諸大神
玉女羣仙普使宣通濟度¶來生令聞法音是時¶
諸天莫不欣喜善哉善哉
